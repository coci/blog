---
utid: 20190209155854
date: 2019-02-09 15:58:54
title: اموزش پایتون - متغییر ها
_index:
categories:
  -
tags:
  -
---

# متغییر ها

در اولین مبحث از اموزش پایتون به مفهوم متغییر ها میپردازم .

یه جعبه خالی رو در نظر بگیرین که میتونین هرچیزی رو داخلش بریزین و روی جعبه یه برچسب بزنین رو روش بنویسین داخل این جعبه چی هست .

مثلا یه جعبه توی مقداری مداد بریزین و روی جعبه بنویسین مداد ٬ حالا هروقت به مداد ها احتیاج داشته باشین با خوندن اسم جعبه میتونین مداد ها رو پیدا کنید .



متغییر ها هم در برنامه نویسی به همین صورت هستند ٬ متغییر ها مکان هایی در مموری هستند ( جعبه ) که شما میتونین هر دیتایی ( مداد) که نیاز به ذخیره سازی و نگه داری از اون رو دارین رو داخل متغییر ( جعبه ) میریزین .

برای مثال من میخوام اسم خودمو بریزم توی یه متغییر که هرجا خواستم ازش استفاده کنم :

```
my_name = "soroush safari"
```

در مثال بالا من متغییری ( جعبه ای  ) ساختم که در داخلش اسم خودمو ( مداد های خودم ) رو ذخیره و نگه داری کردم که در اینده هرجا به اسم خودم احتیاج داشتم بجای نوشتن اسم ٬ متغییری که حاوی اسم من هست رو استفاده میکنم .

حالا شاید بپرسین چرا باید همچین کاری کنم :

۱- در مثال بالا ٬ ما فقط یه اسم رو ذخیره کردیم اما فرض کنین ما میخوایم ادرس یک منطقه رو در برنامه استفاده کنیم بطور مثال :

تهران - میدان ازادی - خیابان استاد معین

خوب در اینجا اگه از متغییر استفاده نکنیم ما باید هر دفعه که نیاز به ادرس بود ٬ ادرس رو کامل بنویسیم . یه جای این کار متغییری که حاوی اطلاعات ادرس مکان مورد نظر هست رو میسازیم و در هر قسمتی که نیاز داشتیم از متغییر استفاده میکنیم :

```
adress = 'تهران - میدان ازادی - خیابان استاد معین'
```

من در هر قسمت از برنامه که به ادرس احتیاج داشته باشم به برنامه میگم ادرس ( مداد ) داخل متغییر ( جعبه) که اسمش adress میباشد ریخته شده .



۲- فرض کنین اگه از متغییر adress در ۲۰ قسمت برنامه  استفاده کردم . حالا اگه نیاز باشه در ادرس تغییراتی ایجاد کنیم کافی است :

```
adress = 'شیراز - میدان ازادی - خیابان استاد معین'
```

این کار رو انجام بدیم . من در بالا تهران رو به شیراز تغییر دادم .

حالا فرض کنین از متغییر استفاده نمیکردم . باید در هر ۲۰ قسمت برنامه کلمه تهران رو به شیراز تغییر میدادم .





