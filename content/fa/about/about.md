---
utid: 20170430134120
title: درباره من
_index: about
_type: page
_layout: custom
---
من سالار کابلی هستم، یک برنامه‌نویس ۲۷ ساله که در هلسینکی، فنلاند زندگی می‌کند. در تهران به دنیا اومدم و در پایان سال ۱۳۹۳ به همراه همسرم [شراره](https://twitter.com/sharareh_) به فنلاند مهاجرت شغلی کردم. در حال حاضر در شرکت [Tieto](https://www.tieto.com/) در موقعیت برنامه‌نویس ارشد نرم‌افزار مشغول به کار هستم و قبل از Tieto در شرکت [پیوند](http://www.kiosked.com/) کار می‌کردم.

غیر از کار رسمی روزانه‌ام، من روی پروژه [Buttercup](https://buttercup.pw/) که یه نرم‌افزار کدباز برای ذخیره‌سازی رمزعبور و اطلاعات محرمانه است کار می‌کنم و از زمستان ۲۰۱۵ تقریبا تمام زمان آزادم رو به این پروژه اختصاص دادم.

من برنامه‌نویسی رو از سال ۱۳۸۲ با یاد گرفتن QBasic و بعدتر PHP شروع کردم و سال‌های ابتدایی کارم رو فقط به نوشتن وب‌اپلیکیشن گذروندم. بعدترها به طراحی وب هم علاقه پیدا کردم و کارم از برنامه‌نویسی به طراحی رابط کاربری تغییر کرد حدودا. ولی خب همیشه به برنامه‌نویسی علاقه خیلی زیادی داشتم و بعدها با قدرت گرفتن زبان جاواسکریپت (از ۲۰۰۹ به بعد) دوباره تمرکزم رفت روی برنامه‌نویسی و از اون موقع تاحالا بیشتر زمانم رو به کار روی پروژه‌های جاواسکریپتی (NodeJS و ...) می‌گذرونم. ولی خب به زبون‌ها و ابزارهای دیگه هم علاقه دارم و در زمان آزادم سعی می‌کنم روی پروژه‌های C و Swift کار کنم که برام خیلی جذابه.

وقت‌هایی که برنامه‌نویسی نمی‌کنم رو با شراره می‌گذرونم یا هواپیماها رو تو آسمون دنبال می‌کنم (چون به هر چیزی که پرواز می‌کنه علاقه زیادی دارم).

من رو می‌تونید توی [توییتر](https://twitter.com/sallar) و [پیوند](https://instagram.com/sallar) دنبال کنید.
