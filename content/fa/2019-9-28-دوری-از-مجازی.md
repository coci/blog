---
utid: 20190928105309
date: 2019-09-28 10:53:09
title: دوری از مجازی
_index:
categories:
  -
tags:
  -
---

سلام و ۱۰۰ سلام :)

اول از همه میخوام یه اعترافی بکنم و اونم این که وقتی استارت این بلاگ و زدم ، قرار بود کلی پست بنویسم و تجربیاتم رو با بقیه اشتراک بزارم  و بعدش تصمیم گرفتم کنارش یه سری اموزش برنامه نویسی هم بنویسم ، بعدش تصمیم گرفتم کنار همه اینا یه چند تا کتاب هم ترجمه کنم و تو وبلاگ قرار بدم و الان که این پست رو دارین میخونین ۱۰ تا تصمیم دیگه هم گرفتم .

خوب حالا حدس بزنین چی شد ؟

هیچ کدومش رو به مرحله اجرا یا حداقل به مرحله ادامه دادن نرسوندم البته اینجا باید اضافه کنم که این فقط به اینجا ختم نشده و کلی ایده و تصمیم دیگه هم گرفتم که بازم اونا رو هم انجام ندادم ، در ادامه سعی میکنم چیزی که فهمیدم رو براتون توضیح بدم .

یه توضیحی اولش بدم ، من تو یه شرکت برنامه نویسی کار میکنم و تقریبا تا ساعت ۵-۶ بعد از ظهر اونجا مشغولم و وقتی میرسم خونه تقریبا ساعت ۶:۳۰ و اصل تمام اتفاق های بد اینجا می افته . همه ادما وقتی میرسن خونه به صورت طبیعی خسته هستن و نیاز به استراحت دارن تا اینجا هم همه چیز اوکی و هیچ مشکلی نیست اما دقیقا بعد از استراحت چه اتفاقی می افته ؟ فضای مجازی .

من یه نگاه تقریبی انداختم و فهمیدم من به طور میانگین ۳ ساعت از وقتمو توی روز پای گوشی میگذرونم ،از این ۳ ساعت کلا ۲۰ دقیقه مال زمانی که شرکت هستم و ۲ ساعت ۴۰ دقیقه باقی مونده رو توی خونه با گوشی میگذرونم حالا یه چیز خیلی تاسف بار باید بگم و اونم این که این ۲ ساعت و ۴۰ دقیقه به طور کامل صرف توییتر و اینستاگرام میشه .

در مورد سیستم جایزه بگیری ذهن چیزی شنیدید ؟ اگه نه حتما در موردش یه سرچ بکنین و بد نیست در موردش مطالعه کنین .

فضای مجازی چیزهایی که با علایق شما مطابقت داره بهتون نمایش میده ( جادو نمیکنه ، خودتون فالو کردین ) .

خوب بیایین باهم بررسی کنیم چه اتفاقی می افته ، شما یه سری پیج و یه سری از افراد که تحت تاثیر قرارتون میده رو فالو میکنین پس وقتی وارد شبکه های اجتماعی میشین دقیقا علایق شما داره بهتون نشون داده میشه پس با دیدن هر پست و توییت یا هرچیز دیگه ای احساس خوشایندی به شما دست میده و این احساس خوشایند با ذهن رابطه ی مستقیم داره و از اونجایی که ذهن تمام تلاش خودش رو میکنه تا شما همیشه احساس خوب داشته باشین و این یه خوراک خیلی عالی براش باشه و دقیقا یه پترن براش ساخته میشه که استفاده از فضای مجازی برای شما خیلی خوب پس همیشه ذهن به شما پالس هایی ارسال میکنه که برو تو فضای مجازی ، این دقیقا اتفاقی که فضای مجازی بر سرمون داره میاره اما به اینجا ختم نمیشه و عمق فاجعه رو در ادامه توضیح میدم .

عمق فاجعه اینجاست که نوشتن پست های بلاگ و ترجمه و مطالعه سختی دارن و احساس خوبی به ادم دست نمیده در عوض فضای مجازی داره احساس خوب رو بهتون میده ، حدس بزنین چی میشه ؟ 

دقیقا اینجاست که وقتی میای کاری کنی مثل مطالعه ، خوندن مقاله ، ورزش ، نوشتن مطالب مفید ( تولید محتوا ) و خیلی کارهای دیگه ، میبینین حوصله ندارین و بعد از ۵ دقیقه ذهن هی پالس میده که احساس خوبی نداری بیا برو فضای مجازی و اینطوری میشه که کلی تصمیم گرفتم و هیچ کدومش رو انجام ندادم .

خوب اگه بخوام در مورد بقیه مضراتش بگم میتونم به افسردگی ٬ کاهش اعتماد به نفس ٬ کاهش سطح تمرکز و کلی موضوع دیگه اشاره کنم به همین خاطر تصمیم گرفتم ۳ ساعت در روز رو به ۱۰ دقیقه برسونم و در نهایت ازین منجلاب بیام بیرون و حتما به شما هم توصیه میکنم .

